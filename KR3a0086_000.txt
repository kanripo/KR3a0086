# -*- mode: mandoku-view; -*-
#+TITLE: 士翼
#+DATE: 2015-08-24 23:00:33.037434
#+PROPERTY: ID KR3a0086
#+PROPERTY: BASEEDITION WYG    
#+PROPERTY: JUAN 提要
<pb:KR3a0086_WYG_000-1a>¶
欽定四庫全書　　　　　子部一¶
　士翼　　　　　　　　　儒家類¶
　　提要¶
　　　　(臣/)等謹案士翼三卷明崔銑撰銑字子鍾又¶
　　　　字仲鳬號洹野安陽人𢎞治乙丑進士官至¶
　　　　南京禮部右侍郎事蹟具明史儒林傳是書¶
　　　　凡三卷名曰述言皆語録之類又嘗作續士¶
　　　　翼草稿未成而歿此書自序謂退居相臺十¶
<pb:KR3a0086_WYG_000-1b>¶
　　　　祀非聖人之志不存非翼經之文不閲乃劄¶
　　　　記所明稍修章句名曰士翼葢以輔彞典也¶
　　　　其間如論髙宗夢傳説事涉於怪誕韓子原¶
　　　　道葢先乎養二氏之徒之繁由君無以養而¶
　　　　安之也又云談理至宋人而精然而滋蔓講¶
　　　　學至宋人而切然而即空又曰漢唐之小人¶
　　　　易見宋之小人難知漢唐之君子可信宋之¶
　　　　君子當考所論頗為有見非漫為空言者比¶
<pb:KR3a0086_WYG_000-2a>¶
　　　　然以蕭何之薦曹參為克己歸仁盧懐慎之¶
　　　　讓姚崇為一个臣之有容雖意有所寓亦未¶
　　　　免品題失當矣乾隆四十三年七月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR3a0086_WYG_000-3a>¶
士翼原序¶
銑也退處相臺之十祀非聖人之志不存非翼經之文¶
不閲省已履事準古驗今道雖晚聞愚有一得守之既¶
確居之亦安已乃劄記所明稍修章句發揮性道訓訂¶
經史或申正理或駁陂見名曰士翼蓋以輔彛典也自¶
愧窮居擬博問而躬行猶未能云爾嘉靖甲午嘉平節¶
崔銑仲鳧序¶
